<chapter>
 <title>Draken</title>
 <copyright>2004, 2005</copyright>
 <author>Egil Möller</author>
 <images>
  <copyright>2005</copyright>
  <author>Maria Ström</author>
 </images>
 <language>swedish</language>
 <header>
  <image><width>3.5</width><position>all</position><location>pictures</location><name>OGA</name></image>
 </header>

 <chapter><class>meta</class>Den här sagan börjar nästan som alla
 sagor, bara inte riktigt som alla andra, den är nämligen en liten
 sagounge och den har inte riktigt lärt sig hur sagor måste vara än,
 den testar lite, leker och gör som den vill...</chapter>

 <chapter>Nåväl, i alla fall så var det en gång. Det var en mörk och
 lång gång, och den gick djupt under jorden. Någonstans i gången,
 troligtvis i mitten, men det är svårt att avgöra när man aldrig sett
 ljuset i slutet av tunneln, bodde en liten drake i en håla.</chapter>

 <chapter>Draken hade gröna vingar och gröna små plirande ögon, och
 den var ganska ensam, för hela dagarna var dess mamma ute och jagade
 människor i gången och i alla irrgångar ut åt sidorna. Eftersom
 draken var ensam, så fick den leka med sig själv. Den hade redan
 testat att bita sig i svansen, pilla sig i naveln, blåsa eld mellan
 benen, prutta och blåsa eld på prutten så det sa booom, glasera
 väggarna, tugga jord och en massa andra dumheter. Den började bli
 trött på att vara ensam.</chapter>

 <chapter>Draken fick en idé en dag när mamman kom hem med mat. Det
 var en briljant, skinande ny tanke. Den började i nosen, sprang runt
 öronen och slutade i svansen med ett ryck. Den var helt enkelt
 underbart smart. Det värsta var att den var problematisk. Minst
 sagt. Draken hade insett att människor har ögon, öron, ben och
 armar. Det enda de saknade var svans. Och svansen hade man ju ändå
 bara till o bita på, så den var nog inte helt viktig.</chapter>

 <chapter>Draken satt en hel dag och funderade på hur den skulle lura
 av sin mamma en <emph>hel</emph> människa. En levande människa. En
 lekkamrat. Dessutom började draken bli hungrig, för den hade inte
 rört maten den fått på morgonen. När det började lida mot kväll
 kravlade den sig ur boet, dråsade ner och ut i gången, och började
 rullta bortåt i ena riktningen. Det <emph>måste</emph> finnas
 människor någonstans längre bort. Och de bara måste vara snälla och
 roliga att leka med. Draken visste att den var hemskt söt, för det
 hade mamma sagt, så människorna skulle säkert vilja leka med
 den.</chapter>

 <chapter>Draken kravlade, knogade och klättrade. Det fanns många
 hinder i gången; högar av jord, hårda svarta saker och massa annan
 bråte. En del av de svarta sakerna var vassa märkte den. Det sved i
 högra delen av svanstippen, och draken hade stött i nosen mer än en
 gång. Den blåste eld då och då för att se vart den var på väg och för
 att se om det fanns några sidogångar som såg intressanta
 ut.</chapter>

 <chapter>Plötsligt hittade den pinnar på väggen som satt med jämna
 avstånd och såg klättringsvänliga ut. Undrar om de var till för att
 klättras på tänkte draken och blåste lite mer eld för att se
 ordentligt hur pinnarna såg ut och om de skulle hålla. De såg ut att
 vara av det där svarta hårda materialet, även om de här och där hade
 bitar av det där brunröda spröda som luktade konstigt och sprack när
 man petade på det. Draken blåste bort det mesta bruna med en
 välriktad eldsflamma och började klättra.</chapter>

 <chapter>Plötsligt var draken högt över marken. Tänk om den skulle
 trilla? Med ens blev den rädd, men skam den som ger sig! Om den gav
 sig nu skulle ju allt klättrande, kravlande krälande och trampande
 vara i onödan och den skulle aldrig få leka med människorna! Den
 hävde sig upp för de sista pinnarna. I taket var det en rundel och
 det såg ut som man kanske skulle kunna knuffa hål där
 <ircdo>åhej</ircdo> draken knuffade uppåt med nosen och en rundeln
 lyftes och trillade av åt sidan med ett öronbedövande
 skrammel.</chapter>

 <image><width>2.8</width><position>right</position><location>pictures</location><name>KLOAK</name></image>

 <chapter>Draken stack upp huvudet genom hålet, och höll nästan på att
 trilla och falla ända ner till golvet, för i samma ögonblick hörde
 den ett förskräckligt skräckslaget och sorgset rop från sin mor, som
 kommit hem och inte hittade sin älskade unge. Sekunden därpå fick
 draken en nästan lika stor chock till när den insåg att den var
 omringad av ganska små människor, som likväl var mycket större än
 draken. De såg inte det minsta snälla eller lekfulla ut, utan snarare
 hotfulla, retsamma och farliga. Draken hävde sig upp ur hålet och
 riktade en eldsflamma upp i luften som varning. Det här var fel. Helt
 fel. Det var inte alls som draken tänkt sig. Människor skulle ju vara
 som draken och skulle vilja leka med draken. De här var inte alls
 så.</chapter>

 <chapter>``Se upp'', ``Ta tag där bak'', ``Akta, den vänder sig om,
 passa på nu John''. Ropen ekade i den smala gränden. Draken gjorde
 ett nytt utfall med elden, slet sig loss och sprang. Den sprang blint
 bort genom gränden, tog av åt höger, sen åt vänster, sen rakt fram,
 så åt vänster igen. Snart hade den tappat bort sig helt. Hur skulle
 den nu hitta hem? Och mammas rop hördes inte mer, och det hade börjat
 regna. Kalla stora våta droppar rullade ner längs med drakens små
 fjäll och draken frös.</chapter>

 <chapter>Längre fram fanns ett träskjul, och det lös inuti
 det. Draken klämde sig in under kanten och in i skjulet. Det var
 mörkt och rökigt där inne, och draken kunde först inte se något
 alls. Sen urskiljde den några gestalter som satt runt en liten eld i
 mitten. Dom hade långa saker i sina munnar som det kom rök ifrån. Det
 luktade konstigt därinne, men det var varmt och torrt och trevligt och
 ingen hade märkt draken än. I hörnet där draken kommit in fanns det
 lite hö, och draken makade ihop en bädd åt sig av det, rullade ihop
 sig till en boll och somnade.</chapter>

 <chapter><class>meta</class>Här någonstans tar historien en olycklig
 vändning och börjar springa iväg på egna äventyr. Bland annat besöker
 den Prinsessan Sirien som bor högt uppe på en klippa över havet. Den
 gör några riktigt tvära svängar och håller nästan på att
 kantra. Tittar man på lite håll kan man se att den håller på att slå
 knut på sig själv. Men det vill den naturligtvis inte avslöja,
 speciellt inte för draken.</chapter>

 <chapter>Draken sprang genom gränden och drakens mamma jagade draken
 och väggarna skrek att de skulle fånga drakens svans och golvet
 kastade våta droppar i drakens ansikte och små människor kastade
 vassa små svarta saker på drakens öron. Ormar ylade och månen
 sken.</chapter>

 <image><width>2.8</width><position>right</position><location>pictures</location><name>PRINSS</name></image>

 <chapter>Draken står utanför en dörr o tjuvlyssnar på prinsessan och
 hennes vän som samtalar lågmält därinnanför. De talar om en gullig
 liten drake, och plötsligt inser draken att de talar om den själv!
 Den knuffar upp dörren och rusar in.</chapter>

 <chapter>
  <script>
   <repl><speaker>Draken</speaker>Det här är draken som talar, bara så
   du vet det stöddiga flicka där!! Jag är inte alls liten o gullig!
   Titta, jag har gjort burnification på mig själv mellan benen och
   brännt in ett stort farligt moooonster där!!! Muahehehe. Och så har
   jag färgat fjällen svarta och biter gamla tanter i benen bara för
   att det är skoj! Och så har jag typ börjat droga och lyssna på
   dödsmördarmusik!  Jag är så ond så det sprutar eld ur öronen på
   mig, titta <ircdo>puff puff</ircdo> Såg du, det kommer rök ur
   öronen på mig när jag gör sådär!  Cooooolt va?</repl>
   <repl><speaker>Prinsessan</speaker>mes :P</repl>
   <repl><speaker>Draken</speaker>Jaha, och varför skulle jag vara
   mesig då eller?</repl>
   <repl><speaker>Prinsessan</speaker>för jag säger det o jag e
   elak</repl>
   <repl><speaker>Draken</speaker>Äh, det får du allt bevisa tycker
   jag! Bit en gnu vetja! Eller kan du skryta med att ha mobbat ut en
   hel klass med småungar det första du gjorde när du rymmt hemmifrån
   och klättrat upp ur en kloakbrunn va?</repl>
   <repl><speaker>Prinsessan</speaker>lätt att jag har</repl>
   <repl><speaker>Draken</speaker>Haha, då får du allt berätta hur du
   lyckades med det, annars tror jag faktiskt inte på det
   <ircdo>kröker rygg och blåser lite förstrött små
   rökringar</ircdo></repl>
   <repl><speaker>Prinsessan</speaker>]</repl>
   <repl><speaker>Vännen</speaker>Äh, jag tycker du allt får sätta den
   där draken på platts va?  Snälla, kan du inte hjälpa mig, den
   börjar bli lite oregerlig och väl fjortisaktig, och jag mäktar inte
   riktigt med den längre. Snart skall den väll vara ute o röjja hela
   kvällarna o jag får sitta uppe o vara orolig!</repl>
  </script>
 </chapter>

 <chapter>Draken vaknade med ett ryck och stirrade runt sig i röken,
 men det enda den såg var skugglika figurer som drev runt i röken likt
 färgglada ormar och puffade ut mer rök som bildade vågor av färger ut
 i luften. Draken höll tassarna för ögonen, men ormarna tog sig in
 genom öronen i stället, väste sina silvriga sägner och höll draken
 vaken. Till slut orkade inte draken mer, utan försökte krypa ut under
 plankan där den kommit in, bara för att märka att plankan böjde sig
 och slingrade sig runt draken. Draken slet, drog, slingrade sig och
 köp, och till slut var den ute i det kalla regnet igen. Marken
 gungade svagt, men den var i alla fall bara mark. Draken pustade
 ut. Till och med regnet var bättre än de där förvridna drömmarna inne
 i skjulet.</chapter>

 <chapter>Mitt emot draken stod en annan drake och såg förvirrad och
 trött ut. Draken sken upp. Äntligen, tänkte den. Någon som jag, och
 den kastade sig fram för att pussa den andra draken på nosen, så glad
 blev den. Den andra draken kastade sig framåt den också. Men när de
 möttes stötte drakens nos bara mot hård våt mark och lervattnet
 stänkte kring den. Där låg den, först förvirrad, sen gråtfärdig och
 ensam och till slut arg. Arg på världen som var så dum och inte gav
 den några vänner, arg på sig själv som inte ens kunde se skillnad på
 en drake och en vattenpöl, och arg på mamma som inte kom o hjälpte
 draken när den som mest behövde det!</chapter>

 <chapter>Till slut hade draken bestämt sig. Nu fick det vara nog med
 självömkan. Den hade själv gett sig ut i livet för att leta
 vänner. Själv klättrat hela den långa vägen. Själv flytt undan de
 elaka människorna. Då kunde den faktiskt inte ligga där i leran och
 ropa på mamma. Draken kravlade upp ur leran, skakade av sig vattnet
 och torkade det värsta med en svag eldpust.</chapter>

 <image><width>2.8</width><position>left</position><location>pictures</location><name>DRAKVAMP</name></image>

 <chapter>
  ``Nej snälla, inte eld! Aj, mina ögon''. Draken vände sig förvånad
  om för att se varifrån den skrämda rösten kom. Bakom den stod en
  mycket ful och mycket liten människa med de största hörntänder
  draken sett på en människa. Den hade långt gråvitt hår och var klädd
  i en alldeles för lång svart rock, hög svart hatt och hade vita
  handskar på händerna. En krypande kyla spred sig från människan, som
  den kalla pusten ur en av de smalare sidgångarna därhemma. Draken
  fick en svag hemlängtan igen men slog bort den. Nu hade den äntligen
  hittat en människa!
 </chapter>

 <chapter>
  <script>
   <repl><speaker>Draken</speaker>Vem är du? Hej, för resten. Jag är
   en drake. Vill du vara vän med mig? Jag har rymt hemmifrån för att
   hitta en människa att bli vän med. Du ser snäll ut, fast du har
   ofantligt stora höntänder! Varför har du det? Varför tycker du inte
   om eld? Eld är roligt! Tänker du försöka fånga mig o dra mig i
   svansen?</repl>
   <repl><speaker>Vampyren</speaker>Eh...</repl>
   <repl><speaker>Draken</speaker>Vill du inte prata med mig? Jag vill
   att du skall vara min vän! Om du inte blir min vän blir jag arg,
   och då eldar jag upp dig!</repl>
   <repl><speaker>Vampyren</speaker>Neeeej! Inte eld, snälla! Jag tål
   inte eld! Ta det lugnt, jag skall inte bita dig, jag lovar. Fast
   jag brukar inte bita någon. Brukar inte hinna tillräckligt nära
   innan de stuckit. Suck. Det är så djävla orättvist. Alla
   berättelser om snygga vampyrer som har sex med snygga människor och
   sen äter upp dem. Och det här är vad man får! Inte en millimeter
   snyggare än när jag var människa. Inte en enda att vacker människa
   att förhäxa och suga blodet ur! Inte ens någon klan att tillhöra,
   några fina banketter med blod i höga glas och vackra kläder eller
   en kyrkogård med vackra gravar och järnstaket med spetsar. Bara en
   murken trälår med planteringsjord i en övergiven matkällar. Jag
   hatar den här djäkla ursäkten för liv!</repl>
   <repl><speaker>Draken</speaker>Har du inte heller några vänner? Men
   varför vill du bita någon? Blod är väll inte gott, det brukar bara
   klibba mellan tänderna!  Mamma säger alltid att man skall hälla
   bort blodet ordentligt först så man inte skall bli smutsig när man
   äter! Och är inte du en människa?</repl>
   <repl><speaker>Vampyren</speaker>Nej jag är inte människa. Jag är
   vampyr. Syns inte det?</repl>
   <repl><speaker>Draken</speaker>Vad är en vampyr? Är det som ett
   troll ungefär? Mamma berättade en saga om ett troll för mig en
   gång. Troll ser också ut lite som människor, och är också hemskt
   fula. Och du har fortfarande inte sagt varför du har så stora
   tänder!</repl>
   <repl><speaker>Vampyren</speaker>Det är väll för att jag skall
   kunna bita dig så mycket bättre!</repl>
   <repl><speaker>Draken</speaker>Men varför har du så lång rock? Men
   varför har du så långt hår?</repl>
   <repl><speaker>Vampyren</speaker>Det är för att jag skall kunna
   bita dig så mycket bättre?</repl>
  </script>
 </chapter>

 <chapter><class>meta</class>Här fick sagan en ordentlig uppläxning av
 författaren, eftersom den inte bara snott hejdlöst från andra sagor
 (bara det brottsligt i sig, speciellt med dagens lagstiftning på
 immaterialrättsområdet), men nu hade den faktiskt hakat upp sig. En
 välriktad smäll mot mitten av maskineriet fick den dock att trilla in
 i rätt spår igen.</chapter>

 <chapter>
  Vampyren sjönk ihop och började gråta. Stora snökristaller trillade
  ner för dess kinder och vattenpölarnas ytor blev matta där de
  träffades av snöstjärnorna. ``Jag vill dö! Jag orkar inte leva
  längre!''  kved vampyren, ``Ingen tycker om mig!''.
  <script>
   <repl><speaker>Draken</speaker>Men jag vill ju vara vän med dig!
   Jag kan säkert tycka om dig! Har inte du nån mamma för resten?
   Fryser du? Jag kan blåsa lite eld på dig så du blir varm om du
   vill?</repl>
  </script>
 </chapter>

 <chapter>Men hur än draken försökte så kröp vampyren bara mer
 ihop. Draken tänkte efter. Den hade aldrig varit med om något sådant
 här tidigare. Hur tröstar man någon som knappt ens vill bli tröstad,
 och som bara rullar ihop sig till en boll? Draken tänkte på när den
 själv varit ensam, när den frusit och när den varit ledsen. Då hade
 mamma alltid lagt sig runt den, täckt den med svansen och försiktigt
 blåst små sökmoln i örat på den. Draken la sig ner runt vampyren. Den
 nådde inte riktigt runt ordentligt, men det gjorde inte så
 mycket. Det var tanken som räknades. Det var fruktansvärt kallt, men
 just då sket draken i det. Den lade huvudet mot vampyrens och blåste
 små varma rökmoln i örat på den, men var mycket noggrann med att
 inte blåsa ut någon eld, för nu hade den förstått att vampyren var
 uppriktigt rädd för elden...</chapter>

 <chapter>Men om det är något vampyrer ogillar så är det när någon
 tycker synd om den. Vampyren skakade sig loss från draken och gick
 bort till ett hörn med en tunna och en massa skräp och kurade ihop
 sig där i stället.</chapter>

 <chapter>
  <script>
   <repl><speaker>Vampyren</speaker>Rör mig inte. Jag vill vara ifred!
   Jag hatar dig! Du kommer här och försöker trösta mig, men du fattar
   ingenting. Du är ju inte ens död, än mindre odöd! Jag hatar dig!
   Jag hatar alla djävla idioter som tror att de vet hur det
   känns. Stick och brinn någon annanstans!</repl>
   <repl><speaker>Draken</speaker>Men jag sprutade ju ingen eld på
   dig! Jag lovar att inte spruta någon eld alls! Tycker du inte om
   mig då? Jag trodde du ville vara min vän!</repl>
  </script>
 </chapter>

 <chapter>Draken kravlade sig upp och efter vampyren in i hörnet och
 la sig återigen runt den. Vampyren stelnade till, men låg kvar och
 gjorde inget. Vampyren vågade inte heller göra något. Speciellt inte
 pusta rök i örat på vampyren av rädsla för att det skulle råka ta
 eld.</chapter>

 <chapter>Hon hade inte mer än stuckit upp nosen genom hålet förrens
 hon såg dem, luktade dem, kände deras varma närvaro. Ganska många
 var de också, och unga! Här vankades det riktigt läckert käk!
 Försiktigt smög hon sig mot dem, här gällde det att vara försiktig så
 man kunde kontrollera temperaturen noggrant och inte bränna vid
 något.</chapter>

 <chapter>Drakmamman hade nästan glömt orsaken till denna sena
 expedition i ren upphetsning över vad hon hittat. Åh, det här skulle
 hennes älskade unge gilla. Mmm. Den gillade små människor, små
 knaperstekta människor. Så mindes hon att han var borta och hon fick
 en tår i ögat. En stor, kristallklar droppe i vilken hela världen
 speglades (Det sägs att den som ser in i en draktår bli galen och ett
 lätt byte. Kanske är det till och med sant. Att se världen så som
 den är, oförställd, kan nog göra vem som helst galen) rullade ner för
 hennes kind. Fan, den kittlades och gjorde henne nysnödig när den
 nådde hennes näsborrar. Nu skulle maten bli vidbränd. Allt ont
 skulle visst drabba henne samma dag. Hon drog efter
 andan. Atioots. Nysningen dog ut innan den ens blivit en flamma och
 det enda som blev kvar var en varm pust ut över
 människorna.</chapter>

 <chapter>
  <class>game meta</class>
  <script>
   <repl><speaker>Johan</speaker>Fan vad varmt det är här inne, kan
   inte du öppna fönstret Anders?</repl>
   <repl><speaker>Spelledaren</speaker>Drakmamman hukade sig för att
   inte bli sedd...</repl>
   <repl><speaker>Johan</speaker>Äh, vi kan väll ta paus nu?</repl>
   <repl><speaker>Spelledaren</speaker>Hon kännde det kalla vinddraget
   från fönstret. Det rev i henne, kylde hennes eld enda in i
   märgen.</repl>
   <repl><speaker>Johan</speaker>SL, du är för inne i det, inse att vi
   är off nu?</repl>
  </script>
 </chapter>

 <chapter>Det fick vara med maten för den här gången. Nu gällde det
 att hitta hennes unge innan natten och frosten kom och både hon och
 ungen frös ihjäl. Hon pustade eld på sina frusna tassar och fortsatte
 vidare längs gatan, ut i natten.</chapter>

 <chapter>Längst ute på en hög klippa står en mörk figur och ser ut
 över världen, hans dräkt och hår fladdrar i den svaga vinden. Över
 honom är det nattsvart stjärnklar himmel. Under honom den pulserande
 värmen från alla människor, den lugna hettan från alla deras
 eldstäder, och där, ser han, är iskylan från hans son. Omgärdad av
 hetta. Vad är detta?</chapter>

 <chapter>Den kommer att döda honom! Hans älskade lille kommer att
 förgås av hettan. Med ens byts hans irritation över hans uppstudsiga,
 oregerliga, omöjliga, mesiga, misslyckade och fula son mot ängslan,
 rädsla och ilska. Han måste rädda sin son från faran, vad den än
 kunde vara, och det måste ske kvickt. Han sträcker sig uppåt, kappan
 faller ihop bakpå ryggen, han breder ut sina stora kraftiga svarta
 vingar och tar ett steg ut från klippan, och så är han i flykt. Den
 gamla vampyren glider tyst ner genom mörkret. Endast ett svagt
 susande av vinden och ett svagt stjärnglitter avslöjar honom där han
 styr ner mot staden.</chapter>

 <chapter>Hade drakens mor och vampyrens far haft lite mer perspektiv
 på tillvaron, sisådär ett par kilometers perspektiv rakt uppifrån,
 hade de sett varandra cirklande runt varandra i spiral. Med lite mer
 perspektiv hade scenen kunnat vara som taget ur värsta
 gangsterfilmen. Men sagan är sällan lika effektfull som plastiga
 hollywoodproduktioner... Drakens mamma cirklande inåt för att avsöka
 varenda gata, barnhem och krutfabrik efter sin underbara drakunge.
 Vampyrens far cirklande inåt för att hitta en bra landningsplats
 utan alltför mycket varm rök eller gatlyktor.</chapter>

 <chapter>
  Plötsligt står de där, öga mot öga, på var sin sida om sina
  barn. Vampyrens far bakom draken och drakens mor bakom vampyren.
  Ärkefiendena möts. Århundradens släktfejd koncentreras i ett
  ögonblick, i en blick.

  <image><width>5.3</width><position>all</position><location>pictures</location><name>VAMPDRAK</name></image>

  <script>
   <repl><speaker>Vampyrens far</speaker>Rör du min älskade son lovar
   jag att det dröjjer länge innan du får se ditt ormyngel igen.
   Förstenad långt långt ner i jorden.</repl>

   <repl><speaker>Drakens mor</speaker>Vi har fånghålor i
   underjorden på den här sidan också. Inte heller ditt barn skall
   sakna tak över huvudet, ifall det skulle bli en regnig
   sommar.</repl>
  </script>
 </chapter>


 <chapter>Kampen böljade fram och tillbaka i kaskader av is och eld,
 skrik och hotelser. Att återge dess helhet skulle bara vara dumt,
 amerikansk TV skulle ändå censurera bort större delen av samtalet
 med pip.</chapter>

 <chapter>Till slut var båda föräldrarna för utmattade för att orka
 gräla mer, de stod bara där och blängde lite på varandra. Efter en
 lång stund öppnade drakmamman munnen för att säga något, men tystades
 av ett hyshande från vampyrpappan ``sssh, de sover fortfarande''.
 Tysta stod de sen och såg på sina barn. De sötaste i hela världen.
 Vampyrens pappa såg upp ``visst är de söta ändå?''. ``Ja-a''.
 Drakmamman kunde inte annat än hålla med. Kanske hade barnen mer vett
 än sina föräldrar ibland? Hon gick runt de två sovande och ställde
 sig bredvid vampyren. Efter ett tag kände hon en kall hand stickas i
 hennes tass och hon kramade den försiktigt.</chapter>
 
 <chapter><class>meta</class>Här hade sagan kunnat sluta. Om den varit
 en Disneysaga. Precis ett sådant slut som vuxna verkar behöva. Men
 sagan är ingen riktig vuxensaga, så den fortsätter. Den kan bara inte
 sluta så gullegullklyshigt. Den skulle kräkas rosa fluff i månader
 då. Och det skulle nog författaren också.</chapter>

 <chapter><class>meta</class>Sagan stannar upp och funderar över
 fortsättningen, men trillar obevekligt in i en existentiell kris.
 Den, rörig? Nog för att den blandar rätt friskt, tar med det mesta
 den kan komma på eller komma över. Men så är den en riktig saga
 också, och precis som riktiga människor så är en riktig saga inte på
 <emph> ett sätt</emph>. Fast någonstans känner den sig som en
 slasktratt - allt får vara med utan urskiljning.</chapter>

 <chapter>Vampyren drömde. Ensam, naken dansade den i natten med
 håret på ända för ingens ögon. Sömnen var långt borta, varje försök
 att fly in i mörkret och tomheten avbröts av ännu en idé. Kopior av
 andras tankar for förbi. Andra vampyren druckit tomma och
 kalla.</chapter>

 <chapter>Även draken drömde. Draken vandrade över ödsliga
 sumpmarker, genom torra stendalar och över blomstrande ängar. Men
 draken var inte ensam på sitt uppdrag att återföra elden till dess
 rätta boning, den hade vampyren med sig. Ett udda par är de som valts
 ut att förgöra världens ondska. Men sägnen säger att endast kylans
 och eldens härskare tillsammans kan återbörda elden.</chapter>

 <chapter>
  Vampyren kastade sig mot draken, försökte bita den, suga i sig
  elden.
  <script>
   <repl><speaker>Vampyren</speaker>Jagagg fryssser ssså. Ge mig bara
   lite, det kan väl inte vara så farligt? Bara lite värme, bara lite
   av elden, min älskade, min sssskatt.</repl>
  </script>
  Men draken vek undan och rusade förblindad av tårar ensam in i
  berget, mellan pelare av eld och sten, över broar som brister bakom
  den. Runt sig såg den monster som flydde, drakar av alla storlekar
  och sorter. Drakar som inte vet vilket svek draken just skall begå
  mot dem alla. Den skall släcka elden.
 </chapter>

 <chapter>Rädda världen! Draken skall rädda världen. Det var den enda
 trösten när den nu vandrade ensam över ödsliga sönderbrända slätter
 där ruiner efter mänskliga boningar och deras ``försvar'' ännu
 rök. Så insåg draken plötsligt alltings absurditet. Det här kunde
 omöjligt vara annat än en dröm. Bara drömmar är så här sjuka. Bara
 drömmar är så här egocentrerade. Den gjorde ett hopp upp i luften och
 bredde ut sina vingar. I drömmar kan man flyga....</chapter>

 <chapter>Nånstans där nere såg draken ett ljussken. Det flöt sakta
 mot draken, som om det var lite motvilligt att röja sin existens,
 eller som om det kom från en annan, mer magisk värld. Draken sänkte
 sig ner mot ljuset, och höll så när som på att störta när den för en
 sekund glömde att tänka på att det faktiskt bara var en
 dröm.</chapter>

 <chapter>
  <script>
   <image><width>2.8</width><position>right</position><location>pictures</location><name>SAGO1</name></image>
   <repl><speaker>Sagoberättaren</speaker>God kväll, kära barn!</repl>
   <repl><speaker>Draken</speaker>Vem är du?</repl>
   <repl><speaker>Sagoberättaren</speaker>Jag är döden. Jag har sedan länge vandrat vid din
   sida.</repl>
   <repl><speaker>Sagoberättaren</speaker>Men jag lämnar inga uppskov.</repl>
   <repl><speaker>Draken</speaker>Är jag död nu?</repl>
   <repl><speaker>Sagoberättaren</speaker>Nej, kära nån! Jag skojjade bara, det var en historia,
   en ganska ryslig sådan.</repl>
   <repl><speaker>Draken</speaker>Åh, men sagor är trevliga. Mamma brukade berätta sagor för mig
   när jag var liten, om prinsar och prinsessor, som var jättegoda och
   rasslade av guld.</repl>
   <repl><speaker>Sagoberättaren</speaker>Alla berättar vi sagor för varandra. Alla förälldrar
   berättar sagor för sina barn. Sagor om prinsar och prinsessor, om
   häxor och troll, om vampyrer och om drakar, ja just sådana som du
   själv. Det är sagorna som gör oss som och till de vi är. Varje saga,
   eller i varje fall varje bra saga, fångar oss, tvingar in en del av
   oss i sagan, styr oss och mästrar oss. Till och med innan vi föds
   berättar våra förälldrar sagor för ägget vi ligger i, små viskande
   sagor. Sagor om ondska och mörker eller om ljus och godhet. Rosa små
   sagor om prinsessor och baler på slottet, eller blå små sagor om
   prinsar och nattliga äventyr och undersköna damer som måste räddas.</repl>
   <repl><speaker>Draken</speaker>Kan man inte välja saga själv?</repl>
   <repl><speaker>Sagoberättaren</speaker>Nej, sagoberättaren väljer vad han eller hon skall
   berätta om, och hur.</repl>
   <repl><speaker>Draken</speaker>Så jag blir bara som mamma vill, jag får inte välja vem jag
   skall bli själv?</repl>
   <repl><speaker>Sagoberättare</speaker>Du kan bara lyssna på sagan, och föreställa dig
   berättarens värld, och bli en del av den.</repl>
   <repl><speaker>Draken</speaker>Men det är inte rättvist!</repl>
   <repl><speaker>Sagoberättare</speaker>Rättvisa finns inte. Det är bara ett ord, som alla
   andra ord i sagorna. Lugna dig så skall jag berätta din saga för dig.</repl>
  </script>
 </chapter>

 <chapter>Men draken hade hört nog. Det var faktiskt inte alls
 rättvist, och den ville absolut inte höra ``sin'' saga och bli en del
 av den. Den rusade huvudstupa ut i natten igen.</chapter>

 <chapter>
  <script>
   <repl><speaker>Sagoberättaren</speaker>Och så kommer det sig att
   från den dagen är drakar tvekönade.</repl>
  </script>
 </chapter>

 <chapter>Berättelsen om draken, så som den egentligen skulle varit,
 får vi nog aldrig höra. Det här är en av de ytterst få sagor som
 berättas lika av både män och kvinnor, för draken är både
 och.</chapter>

 <chapter>
  <script>
   <repl><speaker>Åhöraren</speaker>Är det slut nu, finns det inget
   mer? Vad hännder nu?</repl>
   <repl><speaker>Sagoberättaren</speaker>Nu har gryningen kommit, och
   du är vuxen min vän. Gå ut och finn din drake.</repl>
  </script>
 </chapter>

 <chapter>
  <class>about</class>
  <chapter>This text is free software; you can redistribute it
  and/or modify it under the terms of the GNU General Public License
  as published by the Free Software Foundation; either version 2 of
  the License, or (at your option) any later version.</chapter>

  <chapter>This text is distributed in the hope that it will be
  useful, but WITHOUT ANY WARRANTY; without even the implied warranty
  of MERCHANTABILITY or FITNESS FOR A PARTICULAR PURPOSE.  See the GNU
  General Public License for more details.</chapter>

  <chapter>You should have received a copy of the GNU General Public
  License along with this program; if not, write to the Free Software
  Foundation, Inc., 59 Temple Place, Suite 330, Boston, MA 02111-1307
  USA</chapter>
 </chapter>
</chapter>
